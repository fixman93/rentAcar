---
path: "/blogs/2"
id: "2"
date: "2019-05-04"
title: "Pripremite klima uređaj za leto!"
tags: ["animals", "Chicago"]
---

<section>
<p>Smrad iz klime znači da je potreban temeljan tretman čišćenja klima uređaja specijalnim sredstvima. Smrad iz rashladnog uređaja znači da su vam u sistemlju gljivice, buđ, bakterije, i možda čak i virusi, koji će jako loše uticati na zdravlje vaše porodice. Zbog toga, dok ne očistite klimu u proverenom servisu, nemojte koristiti klima uređaj, imaćete više štete nego koristi.</p>

<p>Pravilnom upotrebom klime, možete znatno umanjiti šanse da se u kanalima stvori smrad. Nije preporučljivo uključivati klimu kada motor automobila nije zagrejan, ili kada automobil stoji ili mili u koloni. Ako baš morate da uključite klima-uređaj, podesite strujanje vazduha na minimum. Kod povremenih uključivanja ili vožnji na kratkim rutama, isparivač nema dovoljno vremena da se osuši, a upravo je vlažan isparivač podloga za razvoj bakterija i gljivica koje počnu da zaudaraju kada se namnože, pošto dolazi do raspadanja. Stoga je pametno isključiti klimu par minuta pre prestanka vožnje, čime ćete omogućiti isparivaču dovoljno vremena da se osuši.</p>
<p>Većina vozača startuje klimu tek u maju, pa se često dešava da kompresor nema dovoljno ulja i gasa. Naime, rashladna tečnost je u stvari precizno određena smeša gasa i ulja, tako da se, prilikom curenja smeše iz sistema, pored gasa gubi i ulje, zbog čijeg nedostatka strada najskuplji deo celokupnog sistema – kompresor.</p>
<p>Samim stradanjem kompresora on prouzrokuje još oštećenja na sistemu: na filteru, sušaču, te ekspanzivnom ventilu, i zahteva radove na čišćenju celog sistema. Samo ispuštanje rashladne smeše vozač ne može da primeti, zbog čega je preporučljivo proveravati klimu bar jednom godišnje u specijalizovanim servisima za klime.</p>
<p>Klima je kao i svaki drugi uređaj, što je više koristiš, bolje radi”. Optimalna klimatizacija može se ostvariti samo ako svi delovi  i sklopovi klime zajedno i usklađeno funkcionišu. Skupe kvarove je moguće izbeći redovnim korišćem klime, potrebno ju je uključivati tokom cele godine jednom nedeljno na 5-10 minuta. Za njega je dopunjavanje klima rizično, pogotovo što to kod nas rade nestručni majstori.</p>
<p>Često se vrši dopunjavanje neodgovarajućim uljima, čak i freonima koji nisu predviđeni za auto-klime. Naime, pogrešno je što se u nekim servisima dopunjuje samo gas, a potrebno je da se ispoštuje  propisani odnos ulje-gas, što je različito kod svakog modela klima-uređaja. Takođe, veoma je teško utvrditi koja je količina gasa i ulja u sistemu. Izuzetno je važno u kom je trenutku klima prestala da hladi.</p>
<p>Ako se to dogodilo dok je klima bila uključena, rashladna tečnost je iscurila na strani visokog pritiska i tada nema mogućnosti za dopunjavanje. Ako se smeša izgubila na strani niskog pritiska, tada je moguće dopuniti sistem, ali samo po strogo utvrđenim parametrima. G. Pilipović naveo je i podatak da je najveći problem činjenica da vozači ne obavljaju redovan (dvogodišnji) servis ili na 50.000 pređenih kilometara, na kojima se ispituje čak 17 operacija celokupnog sistema. Potrebno je jednom godišnje raditi i tretman čišćenja isparivača i izduvnih tunela od algi i bakterija. Zamena polenskog filtera se preporučuje na 10.000 pređenih kilometara. Dakle, servisiranje klime zahteva redovno i stručno održavanje. Po pravilu bi klima-uređaj trebalo da traje koliko i automobil, a ako se klima zapusti, onda će vas iznenaditi znatnim  troškovima.</p>
<p>Klima-uređaj je mnogo komplikovaniji i zahtevniji nego što se čini na prvi pogled. Da biste i ovog leta uživali u rashlađenom vazduhu iz vaše klime, na vreme posetite specijalizovan servis i na taj način osigurajte se od znoja – kako zbog visoke temperature, tako i zbog astronomskih cena popravki.</p>
<p>Skupe kvarove je moguće izbeći redovnim korišćem klime, potrebno ju je uključivati tokom cele godine jednom nedeljno na 5-10 minuta. Kod kupovine polovnjaka iz uvoza, koji sve češće u opremi imaju i pomenutu klimu, treba obratiti pažnju na funkcionisanje iste, jer su popravke veoma skupe i neretko dosežu  iznose od 1.000 eura.</p>
<p>Po pravilu, klima uređaj bi trebalo da traje koliko i automobil. Ali, na to može da se računa samo ako se redovno servisira kod ovlašćenog majstora.</p>
<p>Rak-rana naših servisa je nekvalifikovani kadar. U srednjim školama specijalizovanim za obuku na sistemima za grejanje i hlađenje ne uče se auto-klime kao poseban predmet, a one to svojom kompleksnošću svakako zaslužuju. G. Pilipović napominje da se kod nas u poslednje 2-3 godine pojavio veći broj “majstora” za servisiranje i popravku auto-klima, ali je notorna činjenica da većina njih nemaju čak ni osnovno znanje iz ove oblasti. Najveći broj ovih majstora regrutuje se iz tzv. “frižiderdžija” koji su uglavnom električari, dok rad na auto-klimama takođe podrazumeva dobro poznavanje automobila. – Problematika klima-uređaja zahteva redovno praćenje strane literature i Interneta, a naši majstori su u tom pogledu veoma hendikepirani zbog nepoznavanja engleskog jezika.</p>
<p>A možda je krajnje vreme da kupite neki kabriolet, i da se vozite sa vetrom u kosi. Zapravo, važno je da ona ima kosa, vama je ipak važnije da imate nešto drugo, ljubav prema automobilima, na primer.</p>
</section>
